Laborationsinstruktion ELEKTRONIK 
Skapad: Nordlander jan. 07 

167 ­ Mätning på elektriska kretsar
===================================

Laborationen omfattar följande moment: 
1.  Mätning på seriekrets
2.  Inverkan av en parallellgren på en krets
3.  Mätning på parallellkrets
4.  Mätning av resistans
5.  Mätning av emk och inre resistans i en tvåpol
6.  Karakteristik hos en lysdiod
7.  Mätning av växelspänning med universalinstrument och oscilloskop
8.  Studium av frekvensgång i en reaktiv krets
9.  Mätning av fasförskjutning i en reaktiv krets
10. Mätning av resonansfrekvens


Syfte
-----
Syftet med laborationen är att praktiskt pröva några av de grundläggande
sambanden och satserna i likströmsläran, samt att förstå enkla
växelströmskretsar. Dessutom bör studenten efter genomförd laboration
översiktligt förstå universalinstrumentets och oscilloskopets principiella
funktionssätt, samt kunna tillämpa hanteringen av dessa instrument i mätning på
elektriska kretsar.

Allmänna instruktioner
----------------------
Laborationen utföras i grupper om 2 studenter.  En rapport per laborationsgrupp
skall lämnas senast 5 arbetsdagar efter laborationstillfället.  OBS! En s.k.
fullständig, dvs en egenhändigt författad, rapport skriven enligt gängse regler
skall lämnas in, kompletterad med nödvändiga diagram och figurer.


Instruktioner
=============

1 Mätning på seriekrets
-----------------------
Utrustning: Likspänningsaggregat. Universalinstrument. Kopplingsplatta.
Kopplingstråd.  Diverse lösa resistorer.
Koppla upp kretsen enligt figuren nedan.

Välj någon lämplig spänning hos spänningskällan och mät strömmen i punkterna A,
B, resp. C.
+ Kommentera!
* Mät spänningarna mellan AB, BC och AC.
+ Kommentera utgående från Kirchhoffs 2:a lag.
+ Kommentera utgående från spänningsdelningslagen.


2 Inverkan av en parallellgren på en krets
------------------------------------------
Behåll uppkopplingen från 1, men arrangera strömmätning dels i punkten B och
dels direkt från spänningskällan.  Haka på en 330 -resistor mellan punkterna A
och C. Mät strömmen i punkten B samt strömmen direkt från spänningskällan.
- Kommentera resultatet och jämför med resultatet i uppg. 1.


3 Mätning på parallellkrets
---------------------------
Parallellkoppla två resistorer och en spänningskälla enligt kretsen nedan.

Välj någon lämplig spänning hos spänningskällan. 
- Mät de markerade strömmarna och kommentera utgående från Kirchhoffs 1:a lag.
- Mät de markerade spänningarna och kommentera.


4 Mätning av resistans
----------------------
Denna uppgift byggs upp i ett antal logiska steg. Då du mäter resistans med en
ohmmeter (ingår i universalinstrumentet) skall du vara noga med att inga
spänningskällor är inkopplade till mätkretsen. Ohmmetern förser nämligen själv
mätkretsen med lämplig spänning och beräknar resistansen.

Utrustning: Kopplingsplatta, kopplingstråd, diverse lösa resistorer etc.
Mät resistansen mellan A och B i nedanstående kretsar.
För varje mätning skall du verifiera resultatet med en teoretisk beräkning.


5 Mätning av emk och inre resistans i en tvåpol
-----------------------------------------------
Koppla upp enligt vidstående schema.
Som spänningskälla används ett likspänningsaggregat.  Ställ in spänningen i
förväg på 10 V.  KONTROLLERA ATT DU FÅR RÄTT VÄRDEN PÅ RESISTORERNA! ANVÄND
FÄRGKODEN!
Betrakta kretsen till vänster om a-b. Det är tvåpolen.  Med kretsen till höger
om a-b kan tvåpolen belastas.
Mät tvåpolens tomgångsspänning, Uab0, d.v.s. ställ Ry på sitt maximala värde.
Minska Ry tills spänningen över Ry har minskat till 0.5.Uab0 (d.v.s hälften av
tomgångsspänningen).

+ Värdet på Ry då tvåpolens spänning har sjunkit till hälften är lika stort som
  tvåpolens inre resistans, Ri. Utred varför!

+ Härled med Thévenins teorem de teoretiska värden på Uab0 och Ri .


6 Karakteristik hos en lysdiod
------------------------------
Mät upp I-V-karakteristiken för en röd, grön eller gul lysdiod (LED) i
nedanstånde schema..

Börja med stor serieresistans. OBS! Maximal ström är 20 mA!  Tag upp ett
lämpligt antal värden av ström och spänning i strömintervallet 0 ­ 20 mA.
+ Rita grafen I=f(U)! Kommentera!


7 Mätning av växelspänning med universalinstrument och oscilloskop
------------------------------------------------------------------
Ställ in tongeneratorn (funktionsgeneratorn) på en sinusformad spänning med
frekvensen 1 kHz.  Mät signalen från tongeneratorn med ett multimeter inställt
för AC-mätning. Justera signalstorleken till 1 V.

+ Beskriv nu vad du vet om signalen. Beskriv även vad du tror om signalen.

Mata även in signalen till ett oscilloskop och se till att du får en snygg,
stillastående bild av vågformen.  Se till att de svarta "banan"-anslutningarna
hos tongeneratorsladden och oscilloskopssladden alltid är kopplade till samma
punkt.  Ser signalen sinusformad ut?  Mät signalens amplitud (t. ex. genom att
mäta topp-till-toppvärdet och dela med 2, alltså

Upprepa mätningen för några andra spänningsvärden och beräkna varje gång kvoten
mellan amplitud (som mäts med oscilloskop) och spänningsvärde (som mäts med
multimeter).

+ Förklara skillnaden mellan resultatet som mäts med multimeter och
det som mäts med oscilloskop.

Mät signalens frekvens med oscilloskopet, t. ex.  genom att först mäta dess
period. Eventuellt räknar oscilloskopet ut frekvensen åt dig.

+ Beskriv nu vad du vet om signalen.
+ Behöver du efter dessa mätningar förlita dig till tron?

Upprepa oscilloskopsmätningen för andra kurvformer, t.  ex. triangelvåg,
fyrkantsvåg, etc.


8 Studium av frekvensgång i en reaktiv krets
--------------------------------------------
Koppla upp enligt nedanstående schema. Använd dekadresistor och dekadkondensator!

Mät samtidigt spänningen över tongeneratorn och spänningen över kondensatorn
med oscilloskopet. Variera frekvensen t. ex. mellan 100 Hz och 1900 Hz i steg
om 200 Hz.

+ Gör upp en tabell som för varje frekvens anger tongeneratorns signalamplitud,
  amplituden hos spänningen över den studerade kondensatorn, kvoten mellan den
  senare amplituden och den tidigare, samt om fasförskjutning förekommer.
+ Kommentera denna eller rita en graf över spänningskvotens förhållande till
  frekvensen.
+ Kontrollera dina resultat genom att utnyttja följande formel:


9 Mätning av fasförskjutning i en reaktiv krets
-----------------------------------------------
Utnyttja uppkopplingen i föregående uppgift. Du skall nu mäta fasen
(fasförskjutningen) hos kondensatorspänningen med oscilloskopet.
Ställ in en tämligen låg frekvens på tongeneratorn, t. ex. 500 Hz. Man bör nu
se en tydlig fasförskjutning mellan de två sinusformade signalerna. Mät
fasförskjutningen.
Ställ nu in en högre frekvens, t. ex. 1600 Hz, och upprepa fasmätningen.
+ Kommentera resultatet
+ Kontrollera dina resultat genom att utnyttja följande formel:


10 Mätning av resonansfrekvens
------------------------------
Koppla upp enligt nedanstående schema. Spolen (induktorn), L, är en speciellt
tillverkad komponent av lindad tråd som finns i labskåpet. Du skall nu mäta
spänningen över resistorn R.

Variera frekvensen och försöka hitta den frekvens som ger högst
spänningsamplitud över R.  Du har nu hittat resonansfrekvensen för
seriekretsen. Notera resonansfrekvensen.
+ Kommentera följande:
  - Förekommer fasförskjutning mellan uTG och uR vid denna frekvens?
  - Ändrar fasen sig om du varierar frekvensen kring den uppmätta
    resonansfrekvensen? I så fall hur?

Du kan kontrollera att resonansfrekvensen stämmer genom att utnyttja följande
formel:

Överensstämmer dina beräkningar med mätningen?
+ Beräkna med hjälp av komponentvärdena i figuren och den resonansfrekvens du
har uppmätt:

Vilka slutsatser kan du dra med hjälp av de beräknade värdena XC och XL?
+ Försök att beskriva vad resonans innebär för den elektriska kretsen. Använd
gärna visardiagram.
